{
  "title": "Ratio analysis as a tool used to assess the financial situation of enterprises",
  "url": "https://openalex.org/W2918620176",
  "year": 2018,
  "authors": [
    {
      "id": "https://openalex.org/A5109701317",
      "name": "Małgorzata Wilczyńska",
      "affiliations": [
        "Bronisław Markiewicz State Higher School of Technology and Economics in Jarosław"
      ]
    }
  ],
  "references": [
    "https://openalex.org/W2581135653",
    "https://openalex.org/W1605583400",
    "https://openalex.org/W4285719527"
  ],
  "abstract": "Podmioty gospodarcze aby móc właściwie ukierunkować podejmowane działania strategiczne powinny stale monitorować sytuację majątkowo – finansową przedsiębiorstwa. Analiza wskaźnikowa jest wygodnym, efektywnym narzędziem służącym do szybkiej oceny kondycji finansowej przedsiębiorstwa. Celem artykułu jest przedstawienie znaczenia analizy wskaźnikowej w ocenie kondycji finansowej przedsiębiorstwa; przeprowadzenie analizy wskaźnikowej – studium przypadku. Metodologia badania – treści prezentowane w artykule opracowano z wykorzystaniem metody studiów literaturowych, analizy informacji zawartych w sprawozdaniach finansowych przedsiębiorstwa będącego spółką z ograniczoną odpowiedzialnością, wykorzystano metodę wskaźnikową. W artykule przeanalizowano wskaźniki płynności finansowej, rentowności, aktywności gospodarczej i zadłużenia. Wyboru tych wskaźników dokonano ze względu na to, że są one podstawowymi wskaźnikami analizy finansowej. Wynik – w procesie decyzyjnym współczesnego przedsiębiorstwa analiza wskaźnikowa stanowi podstawę systemu informacji niezbędnego do prawidłowego przebiegu procesu zarządzania. Wskaźniki finansowe są narzędziem interpretowania sprawozdań finansowych, pozwalając skutecznie ocenić kondycję finansową przedsiębiorstwa. Oryginalność/Wartość - zaprezentowana analiza wskaźnikowa może być przydatna dla praktyki, zarządzający mogą wyciągać wnioski i podejmować odpowiednie decyzje gospodarcze zarówno o charakterze operacyjnym, jak i strategicznym a także kontroli zgodności stanu rzeczywistego z założeniami, określeniu ewentualnej potrzeby przedsięwzięć korygujących w trakcie realizacji decyzji.",
  "full_text": "Analiza wskaźnikowa jako narzędzie wykorzystywane \ndo oceny sytuacji finansowej przedsiębiorstwa\nMałgorzata Wilczyńska*\nStreszczenie: Cel – Podmioty gospodarcze, aby móc właściwie ukierunkować, podejmowane działania stra -\ntegiczne powinny stale monitorować sytuację majątkowo-finansową przedsiębiorstwa. Analiza wskaźniko -\nwa jest wygodnym, efektywnym narzędziem służącym do szybkiej oceny kondycji finansowej przedsiębior -\nstwa. Celem artykułu jest przedstawienie znaczenia analizy wskaźnikowej w ocenie kondycji finansowej \nprzedsiębiorstwa oraz przeprowadzenie analizy wskaźnikowej – studium przypadku.\nMetodologia badania  –  T reśc i  pre zen to w an e  w artykule opracowano z wykorzystaniem metody studiów \nliteraturowych,  analizy informacji zawartych w sprawozdaniach finansowych przedsiębiorstwa będącego \nspółką z ograniczoną odpowiedzialnością, wykorzystano metodę wskaźnikową. Przeanalizowano wskaź -\nniki płynności finansowej, rentowności, aktywności gospodarczej i zadłużenia. Wyboru tych wskaźników \ndokonano ze względu na to, że są one podstawowymi wskaźnikami analizy finansowej. \nWynik – W procesie decyzyjnym współczesnego przedsiębiorstwa analiza wskaźnikowa stanowi podstawę \nsystemu informacji niezbędnego do prawidłowego przebiegu procesu zarządzania. Wskaźniki finansowe są \nnarzędziem interpretowania sprawozdań finansowych, pozwalając skutecznie ocenić kondycję finansową \nprzedsiębiorstwa.\nOryginalność/wartość  – Zaprezentowana analiza wskaźnikowa może być przydatna dla praktyki, zarządza -\njący mogą wyciągać wnioski i  podejmować odpowiednie decyzje gospodarcze zarówno o charakterze ope -\nracyjnym, jak i strategicznym, a także do kontroli zgodności stanu rzeczywistego z założeniami, określenia \newentualnej potrzeby przedsięwzięć korygujących w  trakcie realizacji decyzji.\nSłowa kluczowe: analiza wskaźnikowa, kondycja finansowa, przedsiębiorstwo\nWprowadzenie\nObecnie warunki funkcjonowania przedsiębiorstw stają się coraz bardziej złożone. Zmie -\nniające się dynamicznie otoczenie rynkowe przedsiębiorstw nieustająco podnosi wymaga -\nnia stawiane przed zarządem, co wymaga nieustannego procesu podejmowania trafnych \ndecyzji. Zwiększa się także możliwość popełniania błędów w podejmowaniu decyzji, któ -\nrych skutki mogą być uciążliwe dla podmiotu gospodarczego. W związku z tym należy \nrozpoznać analizowane zjawiska i  czynniki je kształtujące oraz doskonalić działania zmie -\nrzające do wypracowania coraz to doskonalszych narzędzi oceny planowanych lub realizo -\nwanych wyników działalności i sytuacji finansowej (Gabrusewicz, 2014, s. 11). Podejmowa-\nnie trafnych decyzji przez właścicieli i działających w ich imieniu menedżerów oraz przez \nFinanse, Rynki Finansowe, Ubezpieczenia nr 2/2018 (92)\nDOI: 10.18276/frfu.2018.92-16  s.  185–194\n* dr Małgorzata Wilczyńska, Państwowa Wyższa Szkoła Techniczno- Ekonomiczna im. ks. Bronisława Markiewi-\ncza w Jarosławiu, Instytut Ekonomii i Zarządzania, e-mail: wilgos@poczta.onet.pl.\n#0#\n186 Małgorzata Wilczyńska\ngrono interesariuszy pozostających w otoczeniu przedsiębiorstwa, uzależnione  jest nie tyl-\nko od dostępności i jakości uzyskanych informacji, ale też umiejętności ich analizy i  oceny. \nW tym celu niezwykle potrzebna jest analiza finansowa, która jest ważnym narzędziem \nzarządzania przedsiębiorstwem, wspomagającym złożony i ciągły proces podejmowania \ni realizacji różnorodnych decyzji związanych z bieżącą działalnością podmiotu gospodar -\nczego. Analiza wskaźnikowa jest wygodnym narzędziem analizy finansowej; istotną czę -\nścią analizy finansowej dla zarządzających podmiotem gospodarczym. Zarówno w analizie \nsytuacji finansowej podmiotu gospodarczego, jak również w analizie jej dokonań, do pogłę-\nbionego badania wykorzystuje się m.in. analizę wskaźnikową. Istota analizy wskaźnikowej \nsprowadza się do ustalenia kluczowych relacji między wielkościami pochodzącymi ze spra-\nwozdań finansowych, czyli tzw. Wskaźników, za pomocą których można charakteryzować \nróżne aspekty działalności podmiotu gospodarczego. Do tego celu stosuje się określone \nzestawy zbliżonych pod względem treści wskaźników ekonomicznych. (Sierpińska, Jachna, \n2004, s. 144). Analiz wskaźnikowa sprowadza się do obliczenia szeregu relacji (stóp) mię -\ndzy wielkościami występującymi w bilansie oraz rachunku zysków i strat. Otrzymuje się \nw ten sposób zestaw wskaźników charakteryzujących różne obszary działania podmiotu \ngospodarczego (Rutkowski, 2016, s. 83).\n1. Znaczenie analizy wskaźnikowej w ocenie kondycji finansowej \nprzedsiębiorstwa\nKondycja finansowa przedsiębiorstwa bardzo często traktowana jest jako pojęcie tożsame \nz sytuacją finansową przedsiębiorstwa. W opinii wielu autorów badanie kondycji finan -\nsowej może być traktowane jako synonim analizy finansowej. Siemińska (2002) określa \nkondycję finansową jako sytuację finansową przedsiębiorstwa, która jest rezultatem decyzji \ngospodarczych podejmowanych przez to przedsiębiorstwo oraz związanych z tym szan -\nsami jego rozwoju. Kondycja finansowa może być traktowana jako rezultat zarządzania \nfinansami przedsiębiorstwa, jest ona również jednym z determinantów procesów zarząd -\nczych podmiotu gospodarczego. Dudycz i  Wrzosek (2000) określają kondycję finansową \nprzedsiębiorstwa jako ocenę stanu jego finansów i efektywności finansowej jego gospo -\ndarki. Edward Nowak wskazuje, że analiza wskaźnikowa jest metodą badań analitycznych \ninformacji zawartych w  sprawozdaniach finansowych, opartą na wskaźnikach finanso -\nwych wyprowadzanych ze sprawozdań. Analiza wskaźnikowa jest pogłębieniem analizy \ndanych dokonywanej w trakcie czytania sprawozdań finansowych. Analizę tę uważa się za \nnajskuteczniejszą metodę analizy finansowej. Wskaźniki finansowe umożliwiają bowiem \nkontrolę stanu i pozycji finansowej jednostki gospodarczej, przy czym wskaźniki te mogą \nbyć zastosowane zarówno do oceny bieżącej, jak i do prognozowania sytuacji finansowej \njednostki gospodarczej (Nowak, 2017 s. 63). Według Jerzemowskiej analiza wskaźniko -\nwa jest jednym z najważniejszych obszarów analizy finansowej. Stanowi ona pogłębienie \ni uszczegółowienie wstępnej analizy sprawozdań finansowych oraz najszerzej stosowane \n187Analiza wskaźnikowa jako narzędzie wykorzystywane do oceny sytuacji finansowej przedsiębiorstwa\nnarzędzie analizy strukturalnej, przestrzennej i czasowej (Jerzemowska, 2004, s. 117). Ana-\nliza wskaźnikowa ułatwia dokonanie syntetycznej oceny różnych aspektów ekonomicznych \ndziałalności przedsiębiorstwa; dostarcza najważniejszych informacji o  sytuacji finansowej \norganizacji. Wykorzystuje się ją do oceny różnych obszarów działalności przedsiębiorstwa. \nNależy podkreślić, że w analizie wskaźnikowej najistotniejsza jest jednak interpretacja \ni kryteria oceny poziomu wskaźników oraz ich zmian w czasie. Analiza wskaźnikowa jest \nszybką i  efektywną metodą badania sytuacji finansowej i wyników podmiotu gospodar -\nczego. Jej znaczącym ograniczeniem jest to, że opiera się głównie na przeszłości, jednakże \nwraz z analizą otoczenia może służyć do kształtowania przyszłości jednostki gospodarczej \n(Sierpińska, Jachna, 2004, s. 78). \n2. Wskaźniki analizy sprawozdań finansowych. \nJako istotny instrument obrazujący sytuację przedsiębiorstwa, wykorzystywany szeroko \nw praktyce gospodarczej, jest system wskaźników ekonomicznych. Wyniki zastosowania \ntego narzędzia mogą być przydatne w  procesie planowania, kontroli oraz bieżącego ste -\nrowania każdym przedsiębiorstwem. Wskaźniki analizy sprawozdań finansowych można \npodzielić na wiele sposobów. Możliwe jest zastosowanie różnych kryteriów klasyfikacyj -\nnych, takich jak (Sierpińska, Jachna, 2004, s. 17): odbiorcy analizy, okres, którego dotyczy \nanaliza, charakter badania, rodzaj badania, etapy badania, uwzględnienie czynnika czasu, \nmetoda badania, rodzaj źródła informacji, umiejscowienie w  procesie decyzyjnym, rodzaj \nproblemu decyzyjnego. Podstawową grupę wskaźników stanowią wskaźniki finansowe, bę -\ndące podstawą przeprowadzania analizy wskaźnikowej przedsiębiorstwa (Skowronek Miel -\nczarek, Leszczyński, 2007, s. 152).\nWskaźnik finansowy wyraża kształtowanie się określonego zjawiska finansowego na \ntle innego zjawiska finansowego merytorycznie z nim powiązanego, jest pewnym rodza -\njem wskaźników natężenia, które przedstawiają stosunek wartości jednego zjawiska do \nwartości drugiego zjawiska. Wskaźniki finansowe są konstruowane zazwyczaj jako rela -\ncje między odpowiednio wybranymi pozycjami sprawozdań finansowych. Ponieważ spra -\nwozdania przedstawiają wiele różnych zjawisk i procesów finansowych, na ich podstawie \nmożna tworzyć wachlarz wskaźników finansowych o odmiennej treści ekonomicznej, zróż-\nnicowanej pojemności informacyjnej i  określonym znaczeniu analitycznym (Nowak, 2017 \ns. 64). Wskaźnik finansowy jest relacją co najmniej dwóch wielkości finansowych o ściśle \nokreślonej interpretacji, czyli wyjaśnieniu, jaki problem (sytuacje finansową) można nim \nzmierzyć i co to dla przedsiębiorstwa oznacza. Wskaźnik finansowy ma najczęściej postać \nilorazu wielkości finansowych A/B, iloczynu A  × B, ich kombinacji (A × B)/C; (A + B)/C;  \n(A – B)/C. (Wędzki, 2009, s. 50) Wskaźnik jest to relacja celowo powiązanych wielkości, \nustalona dla uzyskania założonych wartości poznawczych (Gołębiowski, Tłaczała, 2009, \ns. 175). Jest relacją między dwoma (lub więcej) liczbami zaczerpniętymi z  materiałów \n188 Małgorzata Wilczyńska\nźródłowych (Bednarski., Waśniewski, 1996, s. 316). Wskaźniki są wielkościami stosunko -\nwymi określającymi relacje między:\n – jednakowymi rodzajowo miernikami z różnych punktów czasu (wskaźniki dynamiki),\n – wiążącymi się merytorycznie dwoma miernikami, np. wskaźnik rentowności kapitału \nwłasnego będący relacją zysku netto do wielkości kapitału własnego,\n – dwoma wskaźnikami, np. wskaźnik opłacania wzrostu wydajności pracy wzrostem \nśredniej płacy – relacja dynamiki wydajności pracy do dynamiki średniej płacy.\nJak wspomniano powyżej, analiza wskaźnikowa stosowana jest do badania sytuacji \nfinansowej oraz rezultatów działalności podmiotów gospodarczych. Do tego celu stosuje \nsię całą gamę wskaźników, które, w  zależności od potrzeb przeprowadzonej analizy, mogą \nbyć zarówno uszczegółowione, jak i uogólnione; różniących się pojemnością informacyjną \ni pozostających w zróżnicowanych relacjach strukturalnych. Szczegółowych problemów, ja-\nkie napotyka przedsiębiorstwo, prowadząc działalność, jest bardzo wiele i  sposobów oceny \ntych problemów, czyli wskaźników finansowych, może być również bardzo wiele (Wędzki, \n2009, s. 56). System wskaźników finansowych można zbudować na pewnych zasadach. \nSą n imi (Wędzki, 2009, s. 59): przyczynowo-skutkowy charakter powiązań wskaźników, \nkompletność, spójność, syntetyczność, hierarchiczność wskaźników. Waśniewski i  Skoczy-\nlas (2002, s. 159) sformułowali następujące zasady budowy i doboru wskaźników: celo -\nwości, odpowiedniości, współmierności, porównywalności. Można do tego jeszcze dodać \nzasady: prostoty konstrukcyjnej, łatwości aplikacyjnej, podatności na integrację w  systemie \nwskaźników. Jak słusznie zauważyli, przedmiotem analizy nie jest wskaźnik, ale problem, \nczyli ważny jest nie tyle wskaźnik jako taki, ale odpowiedź, jakiej dostarcza. Postulat ce -\nlowości jest także istotny, gdyż wskazuje konieczność dążenia wszystkich wskaźników do \ngłównego celu, jaki stanowi wzrost wartości dla właścicieli.\nW literaturze przedmiotu można się spotkać z  różnymi podziałami wskaźników ekono -\nmicznych. Na podstawie porównania różnych klasyfikacji, którego dokonała M. Siemińska \n(2002, s. 116) oraz klasyfikacji stosowanych przez autorów zajmujących się tą problema -\ntyką, takich jak: L. Bednarski (2007, s. 5), T. Waśniewski i W. Skoczylas (2002, s. 164), \njak również M. Sierpińska i T. Jachna (2004, s. 6), M. Jerzemowska, (2004, s. 119), Tuczko \n(2000, s. 43) można stwierdzić, że istnieje duża zgodność co do sposobu wyodrębnienia \ni nazewnictwa głównych grup wskaźników. Wskaźniki finansowe można podzielić na czte -\nry podstawowe obszary, służące ocenie: aktywności gospodarczej, zadłużenia, płynności \nfinansowej, rentowności. Głównym narzędziem oceny poszczególnych obszarów jest anali -\nza wskaźnikowa. Wskaźnikowa analiza rentowności i aktywności gospodarczej pozwala na \npomiar i  ocenę efektywności gospodarowania powierzonym jednostce kapitałem; wskaź -\nnikowa analiza płynności finansowej i zadłużenia umożliwia badanie wypłacalności jed -\nnostki gospodarczej. Wskaźniki finansowe, mimo że jako fundamentalne narzędzie oceny \ndziałalności są szeroko rozpowszechnione w praktyce gospodarczej, mają pewne istotne \nwady. Do pewnego stopnia wady te mogą być niwelowane, jednak część z nich jest, przynaj-\nmniej dotychczas, nieusuwalna. Wady te dotyczą wykorzystywanych danych finansowych, \n189Analiza wskaźnikowa jako narzędzie wykorzystywane do oceny sytuacji finansowej przedsiębiorstwa\nkonstrukcji wskaźników oraz ich interpretacji. Do wad wskaźników związanych z wyko-\nrzystywanymi danymi finansowymi należy zaliczyć: podatność na przerwanie porówny -\nwalności danych finansowych, podatność na osłabienie wiarygodności danych, historyczny \ncharakter danych finansowych i  wskaźników. Wady wskaźników związane z ich konstruk-\ncją dotyczą: braku podstaw teoretycznych, uproszczeń konstrukcyjnych, podatności na ma -\nnipulacje. Wady interpretacyjne wskaźników dotyczą: braku interpretacji bez porównania, \nbraku jednolitych zasad oceny wskaźników oraz nadmiernej subiektywności interpretacji. \nWskaźniki umożliwiają porównywanie rozmaitych informacji finansowych oraz badanie \nrelacji między nimi. Ich dobór powinien być zdeterminowany przez cel badania, możliwo -\nści pozyskania danych liczbowych, a także przez przekonania analityka finansowego. Wni -\nkliwa i dogłębna analiza pozwala właściwie ocenić kondycję finansową przedsiębiorstwa \ni umożliwia podjęcie trafnych decyzji gospodarczych zarówno o charakterze operacyjnym, \njak i strategicznym, a  także odnośnie do kontroli zgodności stanu rzeczywistego z założe-\nniami. Częstotliwość wykorzystywania wskaźników w  praktyce, warunkowana ich zaleta -\nmi i pojemnością informacyjną, pozwala na wyodrębnienie tych, które mogą być uważane \nza podstawowe i najpopularniejsze.\n3. Analiza klasycznych wskaźników finansowych przedsiębiorstwa\nPrzedsiębiorstwo ABC jest spółką z ograniczoną odpowiedzialnością, w szczególności \nzajmuje się gospodarowaniem i wynajmowaniem swoim udziałowcom, jak również innym \nosobom, pomieszczeń handlowych w budynku Dom Handlowy ABC. Zadaniem jest eksplo-\natacja, remontowanie i modernizacja Domu Handlowego w celu zapewnienia udziałowcom \ndogodnych warunków do prowadzenia działalności handlowej na własny rachunek. Każdy \nudziałowiec ma zagwarantowane prawo do pierwszeństwa w korzystaniu z  powierzchni \nhandlowych proporcjonalnie do wpłaconych udziałów w  spółce pod warunkiem termino -\nwego wpłacania opłat eksploatacyjnych. Każdy udziałowiec jest współwłaścicielem budyn -\nku Dom Handlowy ABC w części proporcjonalnej do wpłacanych na zakup tego obiektu \nudziałów. Opłaty eksploatacyjne za korzystanie ze stoisk handlowych i budynku D.H. ABC \nustala zarząd na podstawie kalkulacji kosztów. Kalkulację zatwierdza rada nadzorcza Spół-\nki. Ponadto należy zwrócić uwagę, że spółka ABC jest małym podmiotem gospodarczym, \nktórej główna rola opiera się na zarządzaniu i eksploatacji majątkiem, jakim jest Dom Han-\ndlowy ABC. Sama spółka nie prowadzi żadnej działalności produkcyjnej. Główne przy -\nchody pochodzą więc z opłat eksploatacyjnych za udostępnianie powierzchni handlowej \nw Domu Handlowym. Obecnie spółka nie prowadzi przewidzianej w umowie działalności \nhandlowej związanej ze sprzedażą detaliczną i hurtową artykułów przemysłowych. Ta for -\nma aktywności jest jednak w przyszłych planach spółki.\n190 Małgorzata Wilczyńska\nTabela 1 \nWybrane wskaźniki finansowe w analizowanym przedsiębiorstwie (%)\nWyszczególnienie Rok I Rok II Rok III\nWskaźniki rentowności \nMarża zysku operacyjnego –7,43 –13,98 –9,10\nMarża zysku brutto –7,45 –6,30 –8,54\nMarża zysku netto –7,45 –6,30 –8,54\nRentowność brutto –6,95 –5,65 –7,83\nRentowność inwestycji (ROI) –3,16 –4,83 –2,66\nRentowność aktywów (ROA) –3,16 –2,18 –2,49\nRentowność kapitałów własnych (ROE) –3,27 –2,21 –2,60\nWskaźniki płynności \nWskaźnik bieżącej płynności (wskaźnik płynności I) 7,67 6,31 1,95\nWskaźnik podwyższonej płynności (wskaźnik płynności II) 7,56 6,31 1,95\nWskaźnik gotówkowej płynności (wskaźnik płynności III) 7,38 5,89 1,69\nWskaźniki zadłużenia\nWskaźnik zadłużenia ogólnego 3,11 1,66 4,16\nWskaźnik zadłużenia kapitału własnego 3,21 1,69 4,34\nWskaźnik samofinansowania 31,11 59,17 23,02\nWskaźnik zdolności kredytowej 0,01 0,13 0,38\nWskaźnik wiarygodności kredytowej 3,19 3,33 3,44\nWskaźniki aktywności gospodarczej\nProduktywność majątku całkowitego 0,43 0,35 0,29\nProduktywność majątku trwałego 0,56 0,39 0,30\nProduktywność majątku obrotowego 1,78 3,30 13,97\nRotacja zapasów w dniach 2,67 0,00 0,00\nRotacja zapasów mierzona liczbą obrotów 135,07\nOkres spływu należności 3,73 5,80 1,88\nRotacja należności mierzona liczbą obrotów 96,59 62,08 191,59\nRotacja zobowiązań krótkoterminowych w dniach 24,63 15,52 12,09\nRotacja zobowiązań krótkoterminowych mierzona liczbą obrotów 14,62 23,19 29,77\nŹródło: opracowanie własne.\nWskaźniki rentowności informują o  szybkości zwrotu zaangażowanego w przedsiębior-\nstwie kapitału. Na podstawie powyższych danych można stwierdzić, że w analizowanym \nprzedsiębiorstwie wszystkie wskaźniki rentowności mają niestety wartość ujemną; jest to \nniekorzystna sytuacja. Spółka nie pomnaża zainwestowanych przez właścicieli środków, \nnie jest więc możliwy zwrot zaangażowanego kapitału. Działalność zarobkowa nie jest \ngłównym zadaniem spółki, dlatego też wykazywana przez kolejne lata strata nie sprowo -\nkowała zarządu do zmiany polityki i próby odwrócenia tej niekorzystnej sytuacji. Polityka \nkierownictwa nastawiona na przetrwanie nie daje podmiotowi szans szybkiego rozwoju, \na co za tym idzie, zamyka właścicielom drogę do maksymalizacji wartości ich kapitałów. \n191Analiza wskaźnikowa jako narzędzie wykorzystywane do oceny sytuacji finansowej przedsiębiorstwa\nPozytywnym aspektem z analizy wskaźników rentowności jest fakt, że kształtują się one \nna niezbyt wysokim poziomie (nie odbiegają dużo od 0) i  w kolejnych latach zauważalny \njest lekki trend wzrostowy, jeżeli chodzi o wskaźniki ROA i ROE. Przed spółką stoi na -\ndal szansa odrobienia niewielkich strat i wygenerowania w kolejnych latach zysku. Utrzy -\nmanie płynności finansowej jest jednym z ważniejszych zadań podmiotu gospodarczego. \nNiewywiązywanie się z  bieżących zobowiązań może stanowić podstawę do postawienia \npodmiotu w  stan upadłości. Z powyższych obliczeń wynika, że spółka charakteryzuje się \ndobrą płynnością finansową, o  czym świadczą dosyć wysokie wskaźniki płynności zarów -\nno bieżącej, jak i podwyższonej. Aktywa obrotowe przewyższają zobowiązania bieżące \nprawie dwa razy, co według literatury przedmiotu jest wartością optymalną. Na takim sa -\nmym poziomie kształtuje się wskaźnik podwyższonej płynności, ze względu na nieposia -\ndanie przez podmiot gospodarczy w III roku zapasów. Bardzo wysokie wielkości prezentuje \nteż wskaźnik płynności gotówkowej, ale jest to spowodowane głównie tym, że majątek \nobrotowy to w  ponad 80% środki pieniężne. Od II roku można zaobserwować tendencję \nspadkową wszystkich wskaźników. Pomimo to ich wartości są zadawalające, a co za tym \nidzie, spółce nie zagraża niebezpieczeństwo utraty płynności. Analiza zadłużenia pozwala \nocenić politykę finansową przedsiębiorstwa, stąd określa się ją też analizą struktury finan -\nsowej. Wskaźnik ogólnego zadłużenia – wielkość tego wskaźnika w analizowanej spółce \n– jest niewielka – przekracza nieco ponad 4%. Świadczy to o bardzo małym wykorzystaniu \nkapitału obcego i niskim ryzyku finansowym. Podobną tendencją odznacza się wskaźnik \nzadłużenia kapitału własnego – wielkość wskaźnika jest bardzo niska, chociaż wykazuje \non pewną niewielką tendencję wzrostową. O niewielkim stopniu zaangażowania kapitałów \nobcych świadczy również wskaźnik samofinansowania. Jego duże wartości dochodzące \ndo poziomu 23 w III roku świadczą o tym, że kapitał własny spółki jest 23 razy większy \nod kapitału obcego. Niekorzystnie kształtuje się wskaźnik zdolności kredytowej. Oznacza \non, że generowana przez spółkę nadwyżka finansowa jest w stanie pokryć tylko 38% za -\ndłużenia efektywnego przedsiębiorstwa (czyli po odjęciu środków pieniężnych i  papierów \nkrótkoterminowych). Wskaźnik ten uległ znacznej poprawie i należy się spodziewać, że \ntendencja ta utrzyma się. Ostatnim z tej grupy wskaźników jest wskaźnik wiarygodności \nkredytowej. Za wartość optymalną tego wskaźnika podaje się 1,5 lub więcej. W  badanym \nprzedsiębiorstwie wielkość ta sięga ponad 3, co oznacza że posiadana nadwyżka finansowa \nw pełni wystarcza na pokrycie rat kapitałowych i odsetek od zaciągniętych kredytów. Do -\nbry poziom tego wskaźnika spowodowany jest znikomym wykorzystaniem kredytów przez \nspółkę, stąd też wielkość rat i odsetek jest bardzo mała. Do najważniejszych wskaźników \naktywności gospodarczej należy zaliczyć wskaźniki obrotowości majątku. Jak wynika z  ze-\nstawienia, produktywność majątku całkowitego utrzymuje się na bardzo niskim poziomie \nponiżej 1, co świadczy o tym, że nie został on nawet raz obrócony w celu uzyskania przy -\nchodów. Potencjał spółki nie jest więc w prawidłowy sposób wykorzystywany do pomna -\nżania zysków. W niskim poziomie tego wskaźnika można upatrywać jednego z głównych \npowodów generowania strat spółki. Niepokojąca jest też tendencja do obniżania się tego \n192 Małgorzata Wilczyńska\nwskaźnika. Tendencja spadkowa jest również widoczna w  przypadku produktywności ma -\njątku trwałego. Wskaźnik ten pokazuje, ile razy sprzedaż jest większa od środków trwałych \nzaangażowanych w  działalności przedsiębiorstwa. W analizowanym przedsiębiorstwie to \nśrodki trwałe są większe od przychodów netto, co potwierdza tylko wnioski wysunięte na \npodstawie wskaźnika produktywności majątku całkowitego. Produktywność majątku obro -\ntowego nie ma dużego znaczenia w związku z minimalnym udziałem majątku obrotowego \nw całości aktywów spółki.\nKolejną grupę wskaźników aktywności stanowią wskaźniki szybkości obrotu (rota -\ncji) składników majątku obrotowego czyli głównie zapasów i należności, których warto -\nści zostały przedstawione w tabeli 1. Ze względu na niskie stany zarówno zapasów, jak \ni należności w  analizowanej spółce, wskaźniki rotacji w dniach utrzymują się na bardzo \nniskim poziomie. Jest to sytuacja korzystna dla przedsiębiorstwa, gdyż nie zamraża ono \ni tak niewielkich środków obrotowych w mało rentowne aktywa. Wskaźnik rotacji zapasów \nw dniach informuje, że średni czas przetrzymywania ich w  magazynach wynosi obecnie \n0 d ni, czyli spółka nie posiada zapasów ani w  formie surowców, ani i materiałów i wyrobów \ngotowych. Wskaźnik okresu spływu należności informuje, ile dni należy średnio czekać \nna zapłatę za sprzedane wyroby lub świadczone usługi. W III roku wartość ta wynosiła \n1,88, co oznacza, że czas oczekiwania na spłatę jest krótszy niż 2 dni. Bardzo krótkie ter -\nminy spłaty należności nie narażają spółki na wystąpienie należności nieściągalnych, któ -\nrych groźba wystąpienia wzrasta zawsze wraz z wydłużaniem się terminu ich spłaty. Obok \nwskaźników obrotowości majątku trwałego policzone zostały również wskaźniki rotacji \nzobowiązań krótkoterminowych. Jak wynika z  tabeli, czas spłaty zobowiązań krótkotermi -\nnowych spada z poziomu 24 dni w I roku do poziomu 12 dni w roku III. Co za tym idzie, \nwzrasta wskaźnik rotacji mierzony liczbą obrotów na rok. Sytuacja ta spowodowana jest \nprzede wszystkim sukcesywnym obniżaniem się wartości zobowiązań krótkoterminowych \nspółki. Zobowiązania krótkoterminowe stanowią dla organizacji krótkoterminowe źródło \ntaniego kapitału i  dlatego ich wysokie stany są w  wielu przypadkach wskazane. Należy \njednak zaznaczyć, że ich duży wzrost może powodować kłopoty z terminową spłatą. Spółka \nABC wykazuje stratę netto, a więc pozbawiona jest właściwie środków finansowych z  bie-\nżącej działalności. W tej sytuacji obniżanie się wskaźnika rotacji zobowiązań krótkotermi -\nnowych w dniach należy uznać za bardzo korzystne.\nUwagi końcowe\nZ przedstawionego w pracy przeglądu literatury wynika, że analiza wskaźnikowa należy do \nnajczęściej stosowanych narzędzi analizy finansowej, służącym do efektywnej i szybkiej \noceny kondycji finansowej przedsiębiorstwa. Analiza wskaźnikowa umożliwia więc oce -\nnę przeszłej, teraźniejszej oraz przyszłej działalności przedsiębiorstwa (Sierpińska, Jach -\nna, 1999, s. 78). Wielość wskaźników wynikająca z szerokiego spektrum zagadnień, jakie \nmogą stać się przedmiotem rozważań, każe podzielić je na kilka grup, takich jak: wskaźniki \n193Analiza wskaźnikowa jako narzędzie wykorzystywane do oceny sytuacji finansowej przedsiębiorstwa\npłynności, sprawności działania, rentowności czy też zadłużenia. Przeprowadzenie oceny \nwymaga odniesienia się do wszystkich wskaźników jednocześnie. Na podstawie przepro -\nwadzonej analizy wskaźnikowej należy stwierdzić, że najbardziej niekorzystnie wypada \nocena rentowności spółki, co jest spowodowane wykazywaniem strat w  sprawozdaniach \nfinansowych spółki. Składający się niemal w 100% ze środków pieniężnych majątek obroto-\nwy zapewnia, przy utrzymywaniu niskich poziomów zobowiązań krótkoterminowych, ich \nprawie dwukrotne pokrycie, co świadczy o  dobrej płynności finansowej spółki. Również \nwskaźniki zadłużenia i aktywności zdają się być na dobrym poziomie, który zapewnia jed -\nnostce stabilne funkcjonowanie. Należy podkreślić, że spółka ABC jest małym przedsię -\nbiorstwem, powołanym przez jej założycieli do zarządzania i  eksploatacji budynku handlo -\nwego i tym samym do stwarzania dogodnych warunków jej właścicielom do prowadzenia \nindywidualnej działalności zarobkowej w obiekcie handlowym. Celem nie jest więc gene -\nrowanie zysków, ale utrzymanie i modernizacja powierzonego jej majątku trwałego. Spół -\nka ABC jest jednym z wielu małych podmiotów gospodarczych na terenie województwa \npodkarpackiego, która, mimo że nie wykazuje zysków (unikając tym samym płacenia i tak \nwysokich podatków), stara się funkcjonować w  miarę możliwości dobrze, spełniać swoje \ncele i dawać zatrudnienie jej pracownikom.\nLiteratura\nBednarski, L. (2007). Analiza finansowa w przedsiębiorstwie. Warszawa: PWE.\nBednarski, L., Waśniewski, T. (red) (1996). Analiza finansowa w zarządzaniu przedsiębiorstwem. Warszawa: Fun-\ndacja Rozwoju Rachunkowości w Polsce.\nDudycz, T., Wrzosek, S. (2000). Analiza finansowa. Problemy metodyczne w ujęciu praktycznym. Wrocław: Wydaw-\nnictwo Akademii Ekonomicznej we Wrocławiu.\nGabrusewicz, W. (2014). Analiza finansowa przedsiębiorstwa. Teoria i zastosowanie. Warszawa: PWE.\nGołębiowski, G., Tłaczała, A. (2009). Analiza finansowa w teorii i praktyce. Warszawa: Difin.\nJerzemowska, M. (red.) (2004). Analiza ekonomiczna w przedsiębiorstwie, Warszawa, Polskie Wydawnictwo Eko-\nnomiczne, s. 117, 119.\nNestorowicz, R. (2014). Sprawozdawczość finansowa i  jej rola w ocenie wyników działalności przedsiębiorstw. \nNierówności Społeczne a Wzrost Gospodarczy, 3 (39), 320–329.\nNowak, E. (2017). Analiza sprawozdań finansowych. Warszawa: PWE.\nRutkowski, A. (2016). Zarządzanie finansami. Warszawa: PWE.\nSiemińska, E. (2002). Metody pomiaru i oceny kondycji finansowej przedsiębiorstwa. Toruń: Dom Organizatora.\nSierpińska, M., Jachna, T. (2004). Ocena przedsiębiorstwa według standardów światowych. Warszawa: Wydawnic-\ntwo Naukowe PWN.\nSkowronek-Mielczarek, A., Leszczyński, Z. (2007). Controlling analiza i monitoring w zarządzaniu przedsiębior-\nstwem. Warszawa: Difin.\nTuczko, J. (2000) Zrozumieć finanse firmy. Warszawa: Difin.\nWaśniewski, T., Skoczylas, W. (2002). Teoria i\n praktyka analizy finansowej w przedsiębiorstwie. Warszawa: Funda-\ncja Rozwoju Rachunkowości w Polsce.\nWędzki, D. (2009). Analiza wskaźnikowa sprawozdania finansowego. Tom 2: Wskaźniki finansowe. Kraków: Wolt-\ners Kluwer.\n194 Małgorzata Wilczyńska\nRATIO ANALYSIS AS A TOOL USED TO ASSESS THE FINANCIAL SITUATION  \nOF ENTERPRISES\nAbstract: Purpose – Economic entities, in order to be able to properly direct strategic actions, should con -\nstantly monitor assets and financial situation of the enterprise. Ratio analysis is an important part of financial \nanalysis for the managers of the company, it provides information about the company’s financial condition. \nThe aim of this paper is to present the meaning of index analysis in assessing the financial condition of an \nenterprise, as well as conducting a ratio analysi s. \nMethodology  – analysis of the literature on the subject; analysis of information included in financial state -\nments, based on financial indicator s. The article analysis the indicators of financial liquidity, profitability, \neconomic activity and indebtednes s. The choice of these indicators was made due to the fact that they are \nthe basic indicators of financial analysi s. The financial statements of limited liability companies were used \nfor the analysis.\nResult – in the decision-making process of a  modern enterprise, the ratio analysis forms the basis of the in -\nformation system necessary for the proper conduct of the management proces s. Financial indicators are a tool \nfor interpreting financial statements, allowing to effectively assess the financial condition of an enterprise. \nOriginality/value  – presented index analysis may be useful for practice, managers can draw conclusions and \nmake appropriate economic decisions (both operational and strategic) and determine the need for corrective \nactions during the implementation of their decisions.\nKeywords: ratio analysis, financial condition, enterprise\nCytowanie\nWilczyńska, M. (2018). Analiza wskaźnikowa jako narzędzie wykorzystywane do oceny sytuacji finansowej przed-\nsiębiorstwa. Finanse, Rynki Finansowe, Ubezpieczenia, 2 (92), 185–194. DOI: 10.18276/frfu.2018.92-16. \n#1#\nPowered by TCPDF (www.tcpdf.org)",
  "topic": "Physics",
  "concepts": [
    {
      "name": "Physics",
      "score": 0.4966283440589905
    },
    {
      "name": "Business",
      "score": 0.40485185384750366
    },
    {
      "name": "Theology",
      "score": 0.3755809962749481
    },
    {
      "name": "Business administration",
      "score": 0.3584848642349243
    },
    {
      "name": "Philosophy",
      "score": 0.15324339270591736
    }
  ],
  "institutions": [
    {
      "id": "https://openalex.org/I4210136269",
      "name": "Bronisław Markiewicz State Higher School of Technology and Economics in Jarosław",
      "country": "PL"
    }
  ]
}